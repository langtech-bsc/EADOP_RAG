{
 "context": "LLEI 15/2020, del 22 de desembre, de les àrees de promoció econòmica urbana.\ncooperació interempresarial;política comercial;modificació de la llei;sanció administrativa;venda amb rebaixa;beguda alcohòlica;horari comercial;relació administració-administrat;administració local;concentració econòmica;partenariat públic-privat;acord administració-societat;autorització de venda;concentració industrial;polígon industrial\n\nArticle 1 \nObjecte i finalitat \n1. L’objecte d’aquesta llei és la creació d’àrees de promoció econòmica urbana amb l’objectiu de \nmodernitzar, innovar i promocionar determinades zones urbanes, i per a millorar la qualitat de l’entorn \nurbà per mitjà d’actuacions sostenibles; consolidar el model de ciutat compacta, complexa i cohesionada \ni mediambientalment eficient; i incrementar la competitivitat de les empreses, tot afavorint la creació \nd’ocupació. \n2. Les àrees de promoció econòmica urbana tenen finalitats d’interès general. Per a la direcció i la gestió \nd’aquestes àrees s’estableix un sistema de col·laboració publicoprivat entre l’Administració local i una \nentitat privada creada a aquest efecte. \n3. La competència de la promoció d’activitats econòmiques i empresarials dels municipis i la planificació \nurbanística correspon a l’Administració local en col·laboració amb les altres administracions públiques i \namb el sector privat.",
 "doc_numbers": [
  "20357122"
 ],
 "query": "Quin és l'objectiu de les àrees de promoció econòmica urbana?"
}