{
 "context": "LLEI 2/2018, del 8 de maig, de modificació de la Llei 13/2008, de la presidència de la Generalitat i del Govern.\nparlament regional;modificació de la llei;president d'una institució;vida institucional;telecomunicació;eleccions regionals;funcionament institucional;reglament parlamentari;dret electoral;dissolució del parlament;cambra parlamentària\n\nArticle 4. Elecció \n»1. El president o presidenta de la Generalitat és elegit pel Parlament d'entre els seus membres, segons \nel que estableixen l'Estatut, el Reglament del Parlament i aquesta llei. \n»2. Dins els deu dies següents a la constitució de la legislatura, o dins els deu dies següents al fet causant \nd'un dels altres supòsits en què escaigui l'elecció, el president o presidenta del Parlament, un cop \nconsultats els representants dels partits i grups polítics amb representació parlamentària, ha de \nproposar al Ple un candidat o candidata a la presidència de la Generalitat. \n1\n»3. [No vigent]   \n»4. El candidat o candidata proposat presenta davant el Ple el seu programa de govern i sol·licita la \nconfiança de la cambra. Després d'un debat sobre el programa presentat, es procedeix a la votació. \nPerquè el candidat o candidata resulti investit, ha d'obtenir els vots de la majoria absoluta. La \ninvestidura comporta l'aprovació del programa de govern. \n»5. Si el candidat o candidata no aconsegueix la majoria absoluta, es pot sotmetre, dos dies després, a \nun segon debat i a una segona votació, en què bastarà la majoria simple. \n»6. Si en la segona votació el candidat o candidata tampoc no és elegit, es tramita una nova proposta, \nsegons el procediment regulat pels apartats 2, 3, 4 i 5, i així successivament. \n»7. Si un cop transcorreguts dos mesos des de la primera votació d'investidura cap candidat o candidata",
 "doc_numbers": [
  "18128119"
 ],
 "query": "Quin és el termini per a la proposta d'un candidat a la presidència de la Generalitat després de la constitució de la legislatura?"
}