{
 "context": "LLEI 8/2020, del 30 de juliol, de protecció i ordenació del litoral.\ninstal·lació portuària;litoral;organització administrativa;protecció del litoral;modificació de la llei;administració local;concessió de serveis\n\nArticle 31 \nÒrgans competents en matèria de protecció de la legalitat \n1. En el supòsit que la potestat sancionadora amb relació a les infraccions tipificades per la legislació en \nmatèria de costes sigui exercida pels municipis d'acord amb llurs competències, l'òrgan competent per a \nresoldre sobre els procediments sancionadors és l'alcalde, amb el límit establert per la legislació en \nmatèria de costes. \n2. En el supòsit que la potestat sancionadora amb relació a les infraccions tipificades per la legislació en \nmatèria de costes sigui exercida pels òrgans del departament de l'Administració de la Generalitat \ncompetent en matèria d'ordenació del litoral, tenen competència per a resoldre sobre el procediment \nsancionador: \na) La persona titular de la direcció general competent en matèria d'ordenació del litoral en el cas que la \nmulta proposada sigui inferior a 600.000 euros. \nb) El conseller del departament competent en matèria d'ordenació del litoral, en el cas que la multa \nproposada sigui igual o superior a 600.000 euros. \n3. Els òrgans competents per a resoldre sobre els procediments sancionadors també ho són per a \nordenar en el mateix procediment les mesures de restauració de la realitat física alterada i de l'ordre \njurídic vulnerat. Si les mesures de restauració s'adopten en altres procediments que els procediments \nsancionadors, els òrgans competents per a ordenar-les són l'alcalde, quan la competència sancionadora",
 "doc_numbers": [
  "20213010"
 ],
 "query": "Quines competències té l'alcalde en relació a les infraccions tipificades per la legislació en matèria de costes?"
}