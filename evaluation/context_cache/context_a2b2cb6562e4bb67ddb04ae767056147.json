{
 "context": "LLEI 18/2017, de l'1 d'agost, de comerç, serveis i fires.\nindústria gastronòmica;regulació de l'horari de treball;regió turística;modificació de la llei;sanció administrativa;distribució comercial;horari comercial;termini del pagament;llicència comercial;control administratiu;prestació de serveis;manifestació comercial;dia festiu;artesanat;excedent de producció;producte defectuós;venda\n\nArticle 74 \nInfraccions molt greus \nSón infraccions molt greus: \na) Reincidir en la comissió d'infraccions qualificades de greus en un període de cinc anys, sempre que no \nes produeixin com a conseqüència de la reincidència en infraccions lleus. \nb) Cometre infraccions que puguin donar lloc a perjudicis que, per llur importància, puguin produir \nalteracions greus de l'activitat comercial. \nc) Cometre una infracció que reporti un benefici il·lícit que superi l'import màxim de les infraccions \nqualificades de greus. \nd) Superar, en matèria d'horaris comercials, d'acord amb l'article 72.16, dins de l'àrea d'influència de \nl'establiment, la quota del 20% en un sector determinat de l'activitat. \n \nCapítol II \nSancions \n \nArticle 75 \nClasses de sancions \nEls titulars dels òrgans del departament competent en matèria de comerç poden imposar les sancions \nsegüents: \na) Multa. \nb) Tancament temporal de l'establiment infractor. \nc) Publicitat de les sancions. \n \nArticle 76 Portal Jurídic de Catalunya \n46\nQuantia de les sancions \nLes infraccions que tipifica aquesta llei se sancionen amb les multes següents: \na) Per les infraccions lleus, una multa de fins a 20.000 euros. \nb) Per les infraccions greus, una multa d'entre 20.001 i 100.000 euros. \nc) Per les infraccions molt greus, una multa d'entre 100.001 i 500.000 euros.",
 "doc_numbers": [
  "17213109"
 ],
 "query": "Quines són les infraccions greus en matèria de comerç?"
}