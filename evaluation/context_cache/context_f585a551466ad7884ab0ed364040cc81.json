{
 "context": "LLEI 16/2017, de l'1 d'agost, del canvi climàtic.\nindústria minera;indústria nuclear;instal·lació portuària;gas amb efecte hivernacle;estalvi d'energia;energia renovable;instrument econòmic mediambiental;contaminació per vehicles automotors;contaminació per vaixells;indústria energètica;canvi climàtic\n\nArticle 51 \nFons Climàtic \n1. El Fons Climàtic és un fons de caràcter públic, sense personalitat jurídica, adscrit al departament \ncompetent en matèria de canvi climàtic, i que té com a objectiu esdevenir un instrument necessari per a \nl'execució de polítiques i accions de mitigació i adaptació al canvi climàtic. \n2. El Fons Climàtic pot impulsar les actuacions següents, entre d'altres: \na) El foment de les energies renovables i de l'eficiència energètica. \nb) La descentralització de xarxes i l'autoconsum energètic. \nc) Els habitatges energèticament eficients. \nd) La mobilitat sostenible. \ne) L'eficiència i l'estalvi d'aigua. \nf) La conservació de la biodiversitat i la lluita contra la pèrdua d'aquesta. \ng) La reducció d'impactes sobre la salut i la sanitat animal i vegetal. \nh) La garantia de protecció de la població davant de l'increment del risc de fenòmens meteorològics \nextrems. \ni) Els equipaments més eficients. \nj) La modificació dels processos de producció per a reduir les emissions contaminants. \nk) La gestió forestal sostenible. \nl) La recerca i la innovació en l'àmbit del canvi climàtic. \nm) La sensibilització, informació i educació sobre el canvi climàtic. \nn) La transformació del model agroindustrial en un nou model que garanteixi la sobirania alimentària. \no) La reducció de gasos amb efecte d'hivernacle en el sector agrari. \np) L'adaptació i la reducció de la vulnerabilitat dels sectors econòmics i dels sistemes naturals. Portal Jurídic de Catalunya \n38",
 "doc_numbers": [
  "17213111"
 ],
 "query": "Quin departament gestiona el Fons Climàtic?"
}