{
 "context": "LLEI 16/2017, de l'1 d'agost, del canvi climàtic.\nindústria minera;indústria nuclear;instal·lació portuària;gas amb efecte hivernacle;estalvi d'energia;energia renovable;instrument econòmic mediambiental;contaminació per vehicles automotors;contaminació per vaixells;indústria energètica;canvi climàtic\n\nel consum d'energia primària gràcies a un increment de l'eficiència energètica i reduir les emissions de \ngasos amb efecte d'hivernacle un 20% en l'horitzó del 2020 amb relació al 1990. Així mateix, s'ha creat i \nregulat un mercat europeu de comerç de drets d'emissió de gasos amb efecte d'hivernacle. \nLa creació d'aquest mercat de comerç de drets d'emissió ha comportat l'aplicació dels instruments del \nmercat al servei de la reducció de les emissions de gasos amb efecte d'hivernacle. Tot i les bones \nintencions inicials, aquest mercat d'emissions no ha resultat prou efectiu. Les emissions incloses en \naquest mecanisme són aproximadament la meitat de les emissions de la Unió Europea. La resta \nd'emissions correspon als anomenats  sectors difusos . Per a fer front a aquestes emissions, la Unió \nEuropea va establir un sistema de repartiment de càrregues entre els països mitjançant la Decisió \n406/2009/CE del Parlament Europeu i del Consell, del 23 d'abril, sobre l'esforç dels estats membres per a \nreduir les emissions de gasos amb efecte d'hivernacle amb la finalitat de complir els compromisos \nadquirits per la Comunitat fins al 2020. Aquesta decisió pren com a any de referència el 2005, l'any en \nquè va entrar en vigor el mercat de drets d'emissió i, per tant, el primer any en què es produïa la \ndiferenciació entre emissions sotmeses al comerç de drets d'emissió i emissions dels sectors difusos.",
 "doc_numbers": [
  "17213111"
 ],
 "query": "Quines són les emissions de gasos amb efecte d'hivernacle que corresponen als anomenats sectors difusos?"
}