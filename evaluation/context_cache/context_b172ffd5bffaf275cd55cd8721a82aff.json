{
 "context": "LLEI 10/2019, del 23 de desembre, de ports i de transport en aigües marítimes i continentals.\nfixació de preus;litoral;política portuària;sanció administrativa;transport marítim;tarifació de la infraestructura;port pesquer;autorització de transport\n\nArticle 181 \nElements de quantificació de la taxa \n1. La base imposable de la taxa de la pesca fresca és el valor dels productes de la pesca. Aquest valor es \ndetermina de la manera següent: \na) El que s'obtingui per la venda dels productes de la pesca mitjançant subhasta a les llotges o en \ncentres o establiments autoritzats per la comunitat autònoma, ubicats en les infraestructures portuàries \nde competència de la Generalitat. \nb) Si els productes de la pesca no fossin venuts mitjançant subhasta, s'ha de determinar amb el valor \nmitjà obtingut en les subhastes de la mateixa espècie del dia mateix o, si no n'hi ha, i successivament, en \nla setmana o el mes anterior. \nc) En els altres casos, s'ha de determinar tenint en compte les condicions habituals del mercat. A aquests \nefectes l'administració pesquera ha de publicar el preu de referència anual del corall. \n2. El tipus de gravamen de la taxa, de caràcter no acumulatiu, és: \na) De l'1% en els casos de productes de l'aqüicultura i productes procedents d'operacions de \ntransferència o de centres d'engreix. \nb) De l'1% en els casos de productes de la pesca autoritzats per Ports de la Generalitat a entrar a la zona \nde servei per via terrestre per a subhastar-los o classificar-los, llevat que provinguin d'un altre port \ngestionat per l'entitat. \nc) Del 2% si els productes de la pesca es venen a les llotges o en centres o establiments autoritzats per la",
 "doc_numbers": [
  "19357090"
 ],
 "query": "Quin és el tipus de gravamen de la taxa de la pesca fresca en els casos de productes de l'aqüicultura i productes procedents d'operacions de transferència o de centres d'engreix?"
}