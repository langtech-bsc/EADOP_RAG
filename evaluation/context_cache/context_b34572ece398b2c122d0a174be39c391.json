{
 "context": "LLEI 18/2020, del 28 de desembre, de facilitació de l'activitat econòmica.\nlluita contra incendis;control administratiu;reglamentació de la construcció;modificació de la llei;sanció administrativa;prevenció de riscs;urbanisme;relació administració-administrat;empresa naixent;administració local;ajuda a les empreses;fundació de l'empresa;seguretat dels edificis;activitat de l'empresa;activitat econòmica\n\nArticle 37 \nPagament de les taxes \n1. La posada en marxa d’una activitat econòmica o d’un establiment on s’exerceix una activitat \neconòmica pot comportar el pagament d’una o diverses taxes, d’acord amb la normativa aplicable. \n2. Les administracions públiques han de facilitar la informació i el pagament electrònic de les taxes \nassociades als procediments relacionats amb una activitat econòmica a per mitjà de llurs seus \nelectròniques i del portal únic per a les activitats econòmiques, per tal de garantir una aplicació correcta \ndel procediment de tramitació unificada. \n3. Els titulars d’una activitat econòmica o d’un establiment han de disposar de la documentació \nacreditativa del pagament de les taxes corresponents abans d’iniciar l’activitat. \n4. La manca de pagament de les taxes relatives a l’activitat econòmica abans que s’iniciï comporta deixar \nsense efecte la declaració o la comunicació, d’acord amb el procediment de comprovació que estableix \nl’article 42. \n5. La manca de pagament de les taxes relatives a una activitat econòmica, en els supòsits de règims \nd’intervenció prèvia, comporta que es consideri que els titulars han desistit de la sol·licitud.",
 "doc_numbers": [
  "20364040"
 ],
 "query": "Quines són les conseqüències de no pagar les taxes relatives a una activitat econòmica abans que s'iniciï?"
}