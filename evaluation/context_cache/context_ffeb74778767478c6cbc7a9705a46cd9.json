{
 "context": "LLEI 11/2014, del 10 d'octubre, per a garantir els drets de lesbianes, gais, bisexuals, transgèneres i intersexuals i per a eradicar l'homofòbia, la bifòbia i la transfòbia.\nmatrimoni;llibertat sexual;discriminació sexual;assetjament sexual;clàusula social;discriminació basada en l'orientació sexual;igualtat de tracte;unió lliure;unió civil;drets de les minories\n\nArticle 35 \nSancions \n1. Les infraccions lleus se sancionen amb una multa d’una quantia equivalent a l’import mensual de \nl’indicador de renda de suficiència de Catalunya, corresponent a un període d’entre set dies i tres mesos. \nSi no hi ha reiteració, l'òrgan competent per a imposar la sanció pot substituir aquesta sanció per una \nadvertència escrita. \n2. Per la comissió d’infraccions greus es pot imposar una de les sancions següents, o més d’una: \na) Multa per una quantia equivalent a l’import de l’indicador de renda de suficiència de Catalunya \ncorresponent a un període d’entre tres mesos i un dia i set mesos. \nb) Prohibició de rebre ajuts o subvencions públics per un període d’un any, com a màxim. \nc) Prohibició de contractar amb l’Administració de la Generalitat, els seus organismes autònoms i els \nseus ens públics per un període d’un any, com a màxim. \n3. Per la comissió d’infraccions molt greus es pot imposar una de les sancions següents, o més d’una: \na) Multa per una quantia equivalent a l’import de renda de suficiència de Catalunya corresponent a un \nperíode d’entre set mesos i un dia i deu mesos. \nb) Prohibició de rebre ajuts o subvencions per un període de dos anys, com a màxim. En cas de \nreincidència o reiteració, la prohibició pot ésser per un màxim de cinc anys. \nc) Prohibició de contractar amb l’Administració de la Generalitat, els seus organismes autònoms i els \nseus ens públics per un període d’entre un any i un dia i tres anys.",
 "doc_numbers": [
  "14288042"
 ],
 "query": "Quines són les sancions per a les infraccions molt greus a la Llei 11/2014, del 10 d'octubre, per a garantir els drets de lesbianes, gais, bisexuals, transgèneres i intersexuals i per a erradicar l'homofòbia, la bifòbia i la transfòbia?"
}