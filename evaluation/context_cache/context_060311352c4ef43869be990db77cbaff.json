{
 "context": "DECRET LLEI 16/2019, de 26 de novembre, de mesures urgents per a l'emergència climàtica i l'impuls a les energies renovables.\ninstal·lació portuària;millora d'habitatge;reglamentació urbanística;vehicle no contaminant;contaminació per vaixells;modificació de la llei;canvi climàtic;gas amb efecte hivernacle;estalvi d'energia;energia eòlica;energia renovable;energia solar\n\nArticle 14 \nSol·licitud d'autorització administrativa per a la implantació d'un parc eòlic o d'una planta solar fotovoltaica \n14.1. La persona promotora del parc eòlic o de la planta solar fotovoltaica ha de presentar la sol·licitud \nd'autorització administrativa prèvia i de construcció a l'Oficina de Gestió Empresarial. Ha d'aportar Portal Jurídic de Catalunya \n17\ntambé la documentació exigida per les diferents normatives sectorials que detallen els annexos d'aquest \nDecret llei. L'òrgan competent en matèria d'energia ha de donar trasllat de la sol·licitud a l'ajuntament, \najuntaments o consells comarcals on es projecta l'activitat. \n14.2. Sens perjudici de la previsió continguda a l'article 18.2, la documentació acreditativa de l'accés i la \nconnexió a la xarxa pot ésser aportada en qualsevol moment del procediment administratiu posterior a \nla presentació de la sol·licitud. \n14.3. Per poder sol·licitar la declaració d'utilitat pública juntament amb l'autorització energètica i la \ndeclaració d'impacte ambiental, la persona promotora ha d'acreditar que disposa, com a mínim, de \nl'acord amb els propietaris del 85% de la superfície privada ocupada. En cas contrari, la declaració \nd'utilitat pública s'ha de sol·licitar un cop obtinguda l'autorització energètica.»",
 "doc_numbers": [
  "19330142"
 ],
 "query": "Quina documentació s'ha de presentar per sol·licitar l'autorització administrativa prèvia i de construcció d'un parc eòlic o d'una planta solar fotovoltaica?"
}