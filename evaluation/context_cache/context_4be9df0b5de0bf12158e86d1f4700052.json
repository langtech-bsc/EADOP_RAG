{
 "context": "LLEI 10/2019, del 23 de desembre, de ports i de transport en aigües marítimes i continentals.\nfixació de preus;litoral;política portuària;sanció administrativa;transport marítim;tarifació de la infraestructura;port pesquer;autorització de transport\n\nArticle 140 \nSubjecte passiu \nTenen la condició de subjectes passius de la taxa per l'ocupació del domini públic portuari amb béns \nmobles destinats a la prestació de serveis portuaris específics o al desenvolupament d'activitats \neconòmiques les persones físiques o jurídiques i les entitats a què fa referència l'article 35.4 de la Llei \ngeneral tributària a favor de les quals s'atorgui l'autorització per a utilitzar el domini públic portuari amb \nbéns mobles o, si no n'hi ha, que es beneficiïn de la utilització si s'ha procedit sense l'autorització \npertinent. \n \nArticle 141 \nExempcions \nResten exempts de la taxa per l'ocupació del domini públic portuari amb béns mobles destinats a la \nprestació de serveis portuaris específics o al desenvolupament d'activitats econòmiques: \na) L'Administració general de l'Estat, les comunitats autònomes i els municipis en exercici de llurs \ncompetències. \nb) La Creu Roja, respecte a les activitats pròpies que té encomanades aquesta institució en matèria de \nsalvament marítim, i altres organitzacions no governamentals en casos d'ocupació temporal vinculada a \naccions concretes de rescat de persones o altres tasques humanitàries. \nc) Les entitats sense finalitats lucratives legalment constituïdes l'activitat de les quals estigui \nexclusivament vinculada a l'atenció de tripulants i passatgers.",
 "doc_numbers": [
  "19357090"
 ],
 "query": "¿Qué instituciones pueden utilizar el dominio público portuario sin solicitar autorización?"
}