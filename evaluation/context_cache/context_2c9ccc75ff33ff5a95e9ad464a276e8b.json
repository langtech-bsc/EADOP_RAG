{
 "context": "LLEI 16/2017, de l'1 d'agost, del canvi climàtic.\nindústria minera;indústria nuclear;instal·lació portuària;gas amb efecte hivernacle;estalvi d'energia;energia renovable;instrument econòmic mediambiental;contaminació per vehicles automotors;contaminació per vaixells;indústria energètica;canvi climàtic\n\nArticle 28 \nEl Govern \n1. Correspon al Govern la planificació de les polítiques climàtiques que ha d'incloure la mitigació de \ngasos amb efecte d'hivernacle de tots els sectors generadors i l'adaptació als impactes del canvi climàtic \nsobre els sistemes naturals, els sectors socioeconòmics i els territoris. La dita planificació ha d'establir \nels objectius i les mesures genèriques, que han d'incloure, necessàriament i pel cap baix, les que \nestableix el capítol tercer. \n2. El Govern ha d'establir periòdicament objectius relatius al percentatge mínim de consum d'energia \nd'origen renovable en les instal·lacions públiques que siguin propietat de la Generalitat i de les entitats \ndel seu sector públic i en aquelles en què figurin com a arrendataris, sempre que les condicions \ncontractuals permetin el compliment d'aquests objectius i llur gestió sigui competència dels \ndepartaments de la Generalitat i de les entitats del seu sector públic. \n3. Els contractes d'arrendament que subscriguin la Generalitat i les entitats del seu sector públic han \nd'incorporar les obligacions que estableix aquest article. \n4. El Govern, en el marc dels instruments de col·laboració existents, ha de facilitar a les administracions \nlocals, les universitats i els centres de recerca la posada en pràctica de mesures equivalents a les que \nestableix aquest article en llurs infraestructures, equipaments i serveis.",
 "doc_numbers": [
  "17213111"
 ],
 "query": "Quins són els objectius i les mesures genèriques que ha d'establir la planificació de les polítiques climàtiques que correspon al Govern?"
}