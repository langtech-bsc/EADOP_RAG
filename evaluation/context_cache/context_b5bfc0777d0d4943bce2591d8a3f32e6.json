{
 "context": "LLEI 10/2019, del 23 de desembre, de ports i de transport en aigües marítimes i continentals.\nfixació de preus;litoral;política portuària;sanció administrativa;transport marítim;tarifació de la infraestructura;port pesquer;autorització de transport\n\nArticle 146 Portal Jurídic de Catalunya \n75\nSubjecte passiu \n \n1. Tenen la condició de subjectes passius de la taxa per l'estada de vaixells a la zona de varada, en \nconcepte de contribuent, les persones físiques o jurídiques i les entitats a què fa referència l'article 35.4 \nde la Llei general tributària a favor de les quals s'atorgui l'autorització per a utilitzar el domini públic \nportuari amb el vaixell o embarcació o, a manca d'aquestes, les que es beneficiïn de la utilització si s'ha \nprocedit sense l'autorització pertinent.  \n \n2. Tenen la condició de subjectes passius d'aquesta taxa, en concepte de substitut del contribuent:  \n \na) En els vaixells pesquers, si estan consignats, el consignatari. Altrament, i de manera solidària, les \npersones físiques o jurídiques que duen a terme l'activitat de reparació o manteniment del vaixell a la \nzona de varada, el propietari i l'armador del vaixell si, en aquest segon cas, es tracta de persones \nfísiques, jurídiques o entitats sense personalitat jurídica diferents.  \n \nb) En els vaixells que no són de pesca, si estan consignats, el consignatari. Altrament, i de manera \nsolidària, les persones físiques o jurídiques que duguin a terme l'activitat de reparació o manteniment \ndel vaixell a la zona de varada, el propietari, el navilier i el capità o el patró del vaixell.",
 "doc_numbers": [
  "19357090"
 ],
 "query": "Qui és el subjecte passiu de la taxa per l'estada de vaixells a la zona de varada en els vaixells que no són de pesca?"
}