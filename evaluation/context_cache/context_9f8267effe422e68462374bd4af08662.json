{
 "context": "LLEI 17/2017, de l'1 d'agost, del Codi tributari de Catalunya i d'aprovació dels llibres primer, segon i tercer, relatius a l'Administració tributària de la Generalitat.\ndret fiscal;codi jurídic;administració fiscal\n\nArticle 322-7 \nComissions i grups de treball \n1. D'acord amb el que estableixi el reglament de funcionament intern, i per acord del president o del \nConsell Rector, es poden constituir comissions de caràcter temporal per a l'estudi de matèries concretes \nen l'àmbit de competències de l'Institut de Recerca Fiscal i Estudis Tributaris de Catalunya. \n2. Aquestes comissions tenen la consideració de grups de treball i són presidides per un dels membres \ndel Consell Rector, designat pel president. \n3. Les conclusions a què arribin les comissions s'han de trametre al Consell Rector i en cap cas no tenen \ncaràcter vinculant. Portal Jurídic de Catalunya \n63\nCapítol III \nRègim de funcionament \n \nArticle 323-1 \nRecursos econòmics \nEls recursos de l'Institut de Recerca Fiscal i Estudis Tributaris de Catalunya són constituïts per: \na) Les assignacions amb càrrec als pressupostos de la Generalitat. \nb) Els rendiments procedents dels béns i els drets propis o que tenen adscrits. \nc) Els rendiments derivats de la recaptació de les taxes i preus públics i, en general, de la prestació de \nserveis. \nd) Altres recursos que li corresponguin legalment.",
 "doc_numbers": [
  "17214029"
 ],
 "query": "Quins recursos econòmics té l'Institut de Recerca Fiscal i Estudis Tributaris de Catalunya?"
}