{
 "context": "LLEI 8/2022, del 9 de juny, sobre l'ús i l'aprenentatge de les llengües oficials en l'ensenyament no universitari.\npolítica educativa;ús de les llengües;educació preescolar;ensenyament d'idiomes;ensenyament secundari;ensenyament superior;llengua aranesa;llengua catalana;llengua castellana;ensenyament primari\n\nArticle 2 \nÚs i aprenentatge de les llengües oficials \n1. El català, com a llengua pròpia de Catalunya, és la llengua normalment emprada com a llengua \nvehicular i d'aprenentatge del sistema educatiu, i la d'ús normal en l'acollida de l'alumnat nouvingut. El \ncastellà és emprat en els termes que fixin els projectes lingüístics de cada centre, d'acord amb els criteris \nque estableixen els apartats 2, 3 i 4. \n2. L'ensenyament i l'ús curricular i educatiu del català i del castellà han d'estar garantits i tenir una \npresència adequada en els currículums i en els projectes educatius a fi que tot l'alumnat assoleixi el \ndomini oral i escrit de les dues llengües oficials al final de l'educació obligatòria. \n3. La determinació de la presència de les llengües oficials en l'ensenyament no universitari ha de tenir en \ncompte la situació sociolingüística general, la dels centres i llur entorn, els objectius de normalització \nlingüística i l'evolució del procés d'aprenentatge lingüístic, oral i escrit, d'acord amb els instruments de \ncontrol, avaluació i millora de les competències lingüístiques. L'abast d'aquesta presència s'ha de \ndeterminar exclusivament amb criteris pedagògics i de manera singularitzada per a cada un dels centres \neducatius, i s'ha de fer des d'un abordatge global, integrador i de transversalitat curricular que inclogui \ntots els espais educatius i els recursos d'aprenentatge, inclosos els de caràcter digital.",
 "doc_numbers": [
  "22160073"
 ],
 "query": "Quina llengua és la llengua vehicular i d'aprenentatge del sistema educatiu segons la Llei 8/2022, del 9 de juny, sobre l'ús i l'aprenentatge de les llengües oficials en l'ensenyament no universitari?"
}