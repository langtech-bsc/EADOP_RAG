{
 "context": "LLEI 7/2020, del 2 de juliol, de l'Agència de la Natura de Catalunya.\nfunció pública;gestió de l'espai;organització administrativa;protecció del medi ambient;forest de l'estat;vigilància del medi ambient;entorn físic\n\nArticle 2 \nObjecte i definicions \n1. L'Agència de la Natura de Catalunya té per missió la protecció, la planificació, la gestió, la restauració, \nel millorament i l'estudi del medi natural de Catalunya, tant en l'àmbit continental com en el marí, amb \nla finalitat de conservar-ne el patrimoni natural, la biodiversitat i la geodiversitat, i de garantir els serveis \nambientals i les externalitats positives dels ecosistemes, amb criteris d'integritat, sostenibilitat, \npersistència i eficiència. \n2. Als efectes d'aquesta llei, s'entén per: \na) Patrimoni natural i biodiversitat : conjunt d'elements, recursos, funcions, processos i àmbits del medi \nals quals es reconeix un valor ecològic, evolutiu, ambiental, científic, paisatgístic o cultural. Aquest \nconjunt inclou les espècies silvestres, les poblacions i els recursos genètics de llur diversitat biològica, les \ncomunitats biològiques, els hàbitats, els ecosistemes, la geodiversitat i el patrimoni geològic, el \npatrimoni immaterial i els coneixements i usos tradicionals que hi estan vinculats. \nb) Infraestructura verda : xarxa de zones naturals i seminaturals i d'altres elements ambientals, \nplanificada de forma estratègica, dissenyada i gestionada per a la prestació d'una extensa gamma de \nserveis ecosistèmics. \nc) Espais naturals protegits : els espais que formen part de la xarxa Natura 2000 i els inclosos en el Pla \nd'espais d'interès natural.",
 "doc_numbers": [
  "20185053"
 ],
 "query": "Quina és la missió de l'Agència de la Natura de Catalunya?"
}