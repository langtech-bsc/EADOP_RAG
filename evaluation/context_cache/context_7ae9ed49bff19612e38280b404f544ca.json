{
 "context": "DECRET 214/1990, de 30 de juliol, pel qual s'aprova el Reglament del personal al servei de les entitats locals. \nfunció pública;reglament administratiu;administració local\n\nArticle 169 \nEl complement específic està destinat a retribuir les condicions particulars d’alguns llocs de treball \natenent l’especial dificultat tècnica, el grau de dedicació, la responsabilitat, la incompatibilitat, la \nperillositat o la penositat. Aquest complement ha de figurar en la relació de llocs de treball; només es \npot atribuir un complement específic a cada lloc de treball, però la quantitat corresponent pot variar en \nfunció dels dits factors. \n \nArticle 170 \n-1 L’establiment o la modificació del complement específic exigeix, amb caràcter previ, que la corporació \nefectuï una valoració del lloc de treball atenent les circumstàncies expressades a l’article anterior. \n-2 Un cop e fectuada la valoració, el ple de la corporació, en aprovar la relació de llocs de treball, ha de \ndeterminar aquells als quals correspongui un complement específic, i assenyalar la seva quantia \nrespectiva. \n-3 La quantia global destinada a l’assignació de complements específics ha de figurar en el pressupost i \nno pot excedir el límit màxim expressat a l’article 175.2.a) d’aquest Reglament. \n \nSUBSECCIÓ 3 \nComplement de productivitat \n \nArticle 171 \nEl complement de productivitat està destinat a retribuir l’especial rendiment, l’activitat extraordinària i \nl’interès i la iniciativa amb què el funcionari exerceix la seva feina.",
 "doc_numbers": [
  "89107100"
 ],
 "query": "Quin és el complement específic assignat al lloc de treball que es desenvolupi?"
}