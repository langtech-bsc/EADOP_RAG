{
 "context": "DECRET LEGISLATIU 1/1997, de 31 d'octubre, pel qual s'aprova la refosa en un Text únic dels preceptes de determinats textos legals vigents a Catalunya en matèria de funció pública.\nfunció pública;empleat de serveis públics;registre jurídic\n\nArticle 118 \nPrincipis del procediment disciplinari i òrgans competents per a la imposició de les sancions \n1. El procediment per a determinar la responsabilitat disciplinària i la imposició de sancions, si escauen, \ns'ha d'establir per reglament, el qual ha de garantir els principis de legalitat, contradicció, audiència, Portal Jurídic de Catalunya \n44\npresumpció d'innocència i proporcionalitat i que es doni compte dels expedients disciplinaris als òrgans \nde representació col·lectiva. La durada màxima de l'expedient és de vuit mesos, llevat que \nl'Administració justifiqui una pròrroga expressa o hi hagi una conducta dilatòria de l'inculpat.  \n2. Els òrgans competents per imposar les sancions són:  \na) En el cas de faltes lleus, els secretaris generals, directors generals o assimilats, respecte al personal \nque en depengui, mitjançant un expedient disciplinari sumari que ha de garantir en tots els casos \nl'audiència prèvia a l'interessat.  \nb) En el cas de faltes greus, el secretari general del departament, en el qual presta serveis l'inculpat o del \nqual depèn l'organisme o l'entitat en què presta serveis, d'acord amb el procediment que sigui establert \nper reglament. En la tramitació de l'expedient, l'inculpat pot disposar d'assistència lletrada.  \nc) En el cas de faltes molt greus, el titular del departament en el qual presta serveis el funcionari \nresponsable o del qual depèn l'organisme o l'entitat en què presta serveis, mitjançant l'expedient",
 "doc_numbers": [
  "97288087"
 ],
 "query": "Quin és el termini màxim per a la durada d'un expedient disciplinari?"
}