{
 "context": "LLEI 2/2022, del 3 de març, del Fons Complementari de Riscos de la Generalitat de Catalunya.\nfunció pública;garantia de crèdit;assegurança de responsabilitat civil;modificació de la llei;responsabilitat civil;responsabilitat administrativa;recurs per responsabilitat administrativa\n\nArticle 1 \nObjecte \nL'objecte d'aquesta llei és la regulació del Fons Complementari de Riscos de la Generalitat de Catalunya. \n \nArticle 2 \nFinalitat del Fons Complementari de Riscos de la Generalitat de Catalunya \nEl Fons Complementari de Riscos de la Generalitat de Catalunya (FCRCAT) és l'instrument per a fer front \na les obligacions legals que corresponen a la Generalitat amb relació als riscos no coberts per les \npòlisses d'assegurances de responsabilitat civil, patrimonial i comptable subscrites per la Generalitat per \nsinistres que puguin afectar les persones compreses en l'àmbit subjectiu d'aquesta llei en l'exercici de \nllur càrrec o funcions que es puguin veure afectades en llur patrimoni per resolucions o actes \nadministratius o judicials en procediments administratius o judicials que no hagin conclòs amb resolució \nferma. \n \nArticle 3 \nÀmbit d'aplicació subjectiu \nS'inclouen en l'àmbit d'aplicació subjectiu d'aquesta llei les persones que tinguin o hagin tingut la \ncondició de personal al servei de l'Administració de la Generalitat i dels ens i organismes del seu sector \npúblic, d'alts càrrecs i de membres del Govern de la Generalitat.",
 "doc_numbers": [
  "22063019"
 ],
 "query": "Quin és l'objecte del Fons Complementari de Riscos de la Generalitat de Catalunya?"
}