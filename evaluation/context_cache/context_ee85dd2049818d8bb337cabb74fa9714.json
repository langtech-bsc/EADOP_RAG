{
 "context": "LLEI 18/2017, de l'1 d'agost, de comerç, serveis i fires.\nindústria gastronòmica;regulació de l'horari de treball;regió turística;modificació de la llei;sanció administrativa;distribució comercial;horari comercial;termini del pagament;llicència comercial;control administratiu;prestació de serveis;manifestació comercial;dia festiu;artesanat;excedent de producció;producte defectuós;venda\n\nArticle 20 \nVenda en rebaixes \n1. Són vendes en rebaixes les activitats de promoció que tenen per objecte donar sortida als estocs de \nl'establiment mitjançant una reducció dels preus aplicats anteriorment sobre els mateixos productes. \n2. Si l'activitat de venda promocional compleix les característiques pròpies de les rebaixes descrites en \nl'apartat 1, s'ha de fer sempre sota la denominació de «rebaixes». \n3. Els productes destinats a la venda en rebaixes han d'haver estat posats a la venda amb anterioritat en \nel mateix establiment, durant un mes, com a mínim, immediatament abans de la data d'inici d'aquesta \nmodalitat de venda. \n4. No es poden vendre en rebaixes productes defectuosos, deteriorats o desaparellats o que pateixin \nuna deterioració greu de llur valor comercial a causa de l'obsolescència tècnica o de la reducció objectiva \nde les possibilitats d'utilitzar-los. \n5. No es poden destinar a la venda en rebaixes les unitats d'un producte adquirides amb aquesta \nfinalitat. \n6. Les temporades habituals per a dur a terme la venda en rebaixes són l'hivern i l'estiu, en què \ntradicionalment es fa aquest tipus de venda amb finalitat extintiva. Anualment, abans del 30 de \nsetembre, el consell assessor de la Generalitat en matèria de comerç ha de recomanar les dates d'inici i \nde finalització de les temporades de l'any següent, atenent, en cada moment, les demandes del sector \ncomercial.",
 "doc_numbers": [
  "17213109"
 ],
 "query": "Quan es poden dur a terme les temporades de venda en rebaixes?"
}