{
 "context": "LLEI 3/2019, del 17 de juny, dels espais agraris.\nplanificació regional;propietat rústica;tècnica de conreu;agronomia;sistema de conreu;silvicultura;sistema d'explotació agrària\n\nArticle 6 \nDefinició i contingut del Pla territorial sectorial agrari de Catalunya \n1. El Pla territorial sectorial agrari és l'instrument d'ordenació per a l'aplicació a Catalunya de les \npolítiques que estableix aquesta llei i ha de desenvolupar les previsions del Pla territorial general de \nCatalunya i facilitar-ne el compliment. \n2. El Pla ha de contenir una estimació dels recursos disponibles, de les necessitats i dels dèficits \nterritorialitzats del sector agrari, i ha de determinar les prioritats d'actuació i definir estàndards i normes \nde distribució territorial. \n3. El Pla ha de prendre com a base la informació que consta en el cadastre, en el mapa de sòls de \nCatalunya, en els registres oficials, en els instruments d'ordenació forestal, en la informació cartogràfica \noficial de Catalunya i en el sistema d'informació geogràfica de parcel·les agrícoles (SIGPAC). \n4. El Pla ha d'incloure anàlisis detallades, pel que fa als aspectes següents: \na) Els factors que ajuden a caracteritzar els espais agraris: \n1r. Factors socioeconòmics: productivitat agrícola, ramadera i forestal; abandonament; model productiu; \nproducció en denominació d'origen (DO) i en indicació geogràfica protegida (IGP) i marques de qualitat; \ngrau d'inversió en infraestructures; grau de diversificació econòmica, i mà d'obra agrària. \n2n. Factors ambientals: connectivitat ecològica; grau de biodiversitat; risc de contaminació i degradació",
 "doc_numbers": [
  "19168091"
 ],
 "query": "Quin és l'objectiu del Pla territorial sectorial agrari de Catalunya?"
}