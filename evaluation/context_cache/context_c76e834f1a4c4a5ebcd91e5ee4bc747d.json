{
 "context": "LLEI 19/2020, del 30 de desembre, d'igualtat de tracte i no-discriminació.\ngrup ètnic;exclusió social;organització administrativa;modificació de la llei;sanció administrativa;treballador migrant;dret de família;Registre Civil;igualtat de remuneració;igualtat de tracte;igualtat davant la llei;educació per a estrangers;discapacitat;lluita contra la discriminació;igualtat home-dona;estranger;clàusula social\n\nArticle 34. Funcions\nL’Organisme de Protecció i Promoció de la Igualtat de Tracte i la No-discriminació té les funcions següents:\na) Prestar suport i assessorament jurídic a les persones que hagin pogut sofrir discriminació per qualsevol dels\nmotius a què fa referència aquesta llei per a la tramitació de llurs queixes o reclamacions, i garantir el dret a la\nreparació de les víctimes de discriminació.\nb) Constituir-se, amb el consentiment exprés de les parts, en organisme de mediació o conciliació entre elles\namb relació a casos de violació del dret a la igualtat de tracte i a la no-discriminació, llevat dels casos amb\ncontingut penal o laboral i dels casos de violència masclista. La mediació o la conciliació davant d’aquest\norganisme substitueix el recurs d’alçada i, si escau, el de reposició, amb relació a les resolucions i els actes de\ntràmit susceptibles d’impugnació, als efectes del que estableixen l’article 112.2 de la Llei de l’Estat 39/2015, de\nl’1 d’octubre, del procediment administratiu comú de les administracions públiques.\nc) Iniciar, d’ofici o a instància de tercers, investigacions sobre l’existència de possibles situacions de\ndiscriminació que revesteixin una gravetat o rellevància especials, fora de les que tinguin caràcter d’infracció\npenal. En aquests casos, l’organisme ha de posar fi a la investigació i remetre les actuacions al Ministeri Fiscal\no a l’autoritat judicial.",
 "doc_numbers": [
  "20365030"
 ],
 "query": "Quines són les funcions de l'Organisme de Protecció i Promoció de la Igualtat de Tracte i la No-discriminació?"
}