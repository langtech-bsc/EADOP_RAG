{
 "context": "LLEI 19/2020, del 30 de desembre, d'igualtat de tracte i no-discriminació.\ngrup ètnic;exclusió social;organització administrativa;modificació de la llei;sanció administrativa;treballador migrant;dret de família;Registre Civil;igualtat de remuneració;igualtat de tracte;igualtat davant la llei;educació per a estrangers;discapacitat;lluita contra la discriminació;igualtat home-dona;estranger;clàusula social\n\nArticle 23. Mesures específiques de suport a les víctimes de discriminació\n1. Les administracions públiques han de prestar una atenció integral real i efectiva a les víctimes d’accions\ndiscriminatòries, d’intolerància i d’odi per qualsevol dels motius a què fa referència l’article 1. Aquesta atenció\ncomprèn l’assessorament, l’assistència, especialment la sanitària, i les mesures socials tendents a facilitar-ne la\nrecuperació integral.\n2. Les administracions públiques han de posar en marxa un punt d’informació per a oferir una atenció integral i\nmultidisciplinària a les víctimes de discriminació i intolerància per qualsevol del motius a què fa referència\nl’article 1, i poden establir contractes amb entitats socials especialitzades en l’atenció a les víctimes i altres\nsubjectes, de conformitat amb el que disposen la normativa europea i l’estatal bàsica en matèria de\ncontractació pública.\n3. L’atenció a les víctimes d’agressions o d’accions d’incitació a l’odi en l’àmbit de les noves tecnologies o en les\nxarxes socials ha de rebre un tractament específic.",
 "doc_numbers": [
  "20365030"
 ],
 "query": "¿Qué deben hacer las administraciones públicas para prestar una atención integral real y efectiva a las víctimas de discriminación?"
}