{
 "context": "LLEI 17/2017, de l'1 d'agost, del Codi tributari de Catalunya i d'aprovació dels llibres primer, segon i tercer, relatius a l'Administració tributària de la Generalitat.\ndret fiscal;codi jurídic;administració fiscal\n\nArticle 212-1 \nÒrgans de govern \nEls òrgans de govern de l'Agència Tributària de Catalunya són: \na) El president. \nb) La Junta de Govern. \nc) El director. \nd) El Comitè Executiu. \n \nArticle 212-2 \nEl president \n1. La presidència de l'Agència Tributària de Catalunya correspon a la persona titular de l'òrgan per mitjà \ndel qual l'Agència s'adscriu al departament competent en matèria d'hisenda. \n2. Correspon al president: \na) Exercir la representació institucional i signar convenis amb altres entitats públiques i privades. \nb) Presidir la Junta de Govern. \nc) Aprovar el pla de control tributari de l'Agència. Portal Jurídic de Catalunya \n25\nd) Nomenar i fer cessar el personal directiu. \ne) Exercir el comandament superior del personal, sens perjudici de les funcions que corresponen al \ndirector. \nf) Aprovar la relació de llocs de treball. \ng) Elevar l'oferta pública d'ocupació al Govern. \nh) Qualsevol altra que li sigui atribuïda per llei o per reglament. \n3. El president pot delegar en el director la funció establerta per l'apartat 2. a.",
 "doc_numbers": [
  "17214029"
 ],
 "query": "Quins són els òrgans de govern de l'Agència Tributària de Catalunya?"
}