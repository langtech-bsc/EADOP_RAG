{
 "context": "DECRET 378/2006, de 10 d'octubre, pel qual es desplega la Llei 18/2005, de 27 de desembre, d'equipaments comercials.\nconsum;comerç al detall;intercanvi comercial\n\nArticle 14 \nProcediment ordinari \n14.1  Presentació de la sol·licitud de llicència comercial de la Generalitat. \nCorrespon a les persones físiques o jurídiques titulars de l'activitat comercial la presentació, per duplicat, \nde la sol·licitud de llicència comercial de la Generalitat en els casos previstos a l'article 7 de la Llei \n18/2005, de 27 de desembre, d'equipaments comercials. També resten obligats a sol·licitar llicència \ncomercial de la Generalitat les empreses promotores de projectes de grans establiments comercials \ncol·lectius, així com els titulars d'una activitat comercial d'un gran establiment comercial individual situat \ndins d'un establiment col·lectiu. \nLa sol·licitud ha d'adreçar-se a la Direcció General de Comerç i ha d'anar acompanyada de la \ndocumentació que s'indica: \na) Documentació identificativa de l'empresa sol·licitant: \nEscriptura de constitució de la societat i de l'última ampliació de capital, degudament inscrites al registre \ncorresponent. \nCertificat emès per l'administrador o administradora, consell d'administració o òrgan en el qual aquest \ndelegui aquesta facultat, en què consti la composició accionarial de l'empresa en la data de presentació \nde la sol·licitud, llevat dels casos en què la identificació de l'accionariat no sigui exigible legalment. \nDomicili social de l'empresa. \nEscriptura del poder de la representació legal i NIF de l'empresa. \nMemòria de l'empresa sol·licitant. \nb) Documentació relativa al projecte:",
 "doc_numbers": [
  "06279122"
 ],
 "query": "Quin és el termini per a presentar la sol·licitud de la llicència d'activitat comercial?"
}