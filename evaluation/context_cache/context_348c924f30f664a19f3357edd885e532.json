{
 "context": "LLEI 10/2019, del 23 de desembre, de ports i de transport en aigües marítimes i continentals.\nfixació de preus;litoral;política portuària;sanció administrativa;transport marítim;tarifació de la infraestructura;port pesquer;autorització de transport\n\nArticle 21 \nComitè Executiu \n1. El Comitè Executiu és l'òrgan rector col·legiat de Ports de la Generalitat, i és constituït pels membres \nsegüents: \na) El president. \nb) El vicepresident. \nc) El director general, amb veu i sense vot. \nd) Un nombre de vocals que ha de determinar el Govern, entre els quals hi ha d'haver necessàriament \npersones en representació de l'Administració de la Generalitat, de les administracions locals i de les \nentitats l'activitat de les quals estigui relacionada amb les competències de Ports de la Generalitat. \n2. Les persones que representen les administracions locals han d'ésser dues, com a mínim, en \nrepresentació dels municipis en el terme municipal dels quals hi ha un port gestionat per Ports de la \nGeneralitat. \n3. La composició del Comitè Executiu ha de respondre a criteris de representació equilibrada de dones i \nhomes amb relació a les persones que no en siguin membres per raó del càrrec. \n4. A les reunions del Comitè Executiu hi assisteix un secretari, amb veu i sense vot, designat pel Portal Jurídic de Catalunya \n20\npresident. \n5. Si l'ordre del dia de la sessió inclou la consideració específica d'una qüestió que pugui afectar un \ncol·lectiu determinat, s'han de consultar les entitats més representatives d'aquest col·lectiu. \n6. Correspon al Comitè Executiu: \na) Fixar les directrius generals d'actuació de l'entitat, de conformitat amb els objectius generals de \npolítica portuària del Govern de la Generalitat.",
 "doc_numbers": [
  "19357090"
 ],
 "query": "Quin és l'òrgan rector col·legiat de Ports de la Generalitat?"
}