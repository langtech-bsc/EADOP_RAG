{
 "context": "LLEI 17/2017, de l'1 d'agost, del Codi tributari de Catalunya i d'aprovació dels llibres primer, segon i tercer, relatius a l'Administració tributària de la Generalitat.\ndret fiscal;codi jurídic;administració fiscal\n\nArticle 411-1 \nConcepte \n1. La política fiscal corporativa constitueix un mecanisme de coordinació, seguiment i supervisió que té \nper objecte l'establiment d'un marc d'actuació homogeni i integral de l'Administració de la Generalitat i \nde les entitats que integren el seu sector públic en matèria tributària, amb la finalitat de millorar \nl'eficiència de la gestió dels recursos públics.  \n \n2. L'aplicació de la política fiscal corporativa requereix l'anàlisi de la informació fiscal i financera del \nsector públic i la gestió administrativa en l'àmbit tributari per tal d'anticipar i mitigar el possible risc fiscal \ndel conjunt del sector públic de l'Administració de la Generalitat i millorar la seguretat jurídica en el \ncompliment de la normativa tributària.",
 "doc_numbers": [
  "17214029"
 ],
 "query": "Quin és l'objectiu de la política fiscal corporativa?"
}