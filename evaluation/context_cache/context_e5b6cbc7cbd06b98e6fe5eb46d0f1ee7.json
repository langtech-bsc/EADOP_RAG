{
 "context": "DECRET LEGISLATIU 1/2010, de 3 d'agost, pel qual s'aprova el Text refós de la Llei d'urbanisme.\nhabitatge;control administratiu;pla d'urbanisme;política de l'habitatge;potestat reglamentària;sanció administrativa;propietat de béns;urbanisme;dret civil;repartiment de competències;administració local;infracció administrativa;llicència administrativa\n\nArticle 83 \nTramitació dels plans directors urbanístics \n1. L'aprovació inicial i l'aprovació definitiva dels plans directors urbanístics corresponen a la Comissió de \nTerritori de Catalunya. En tots els casos, els ajuntaments afectats han d'ésser consultats abans de \nl'aprovació inicial, per un termini d'un mes, respecte als objectius i els propòsits generals de la iniciativa. \n2. Els plans directors urbanístics s'han de posar a informació pública per un termini d'un mes. Un cop \nacabat el termini d'informació pública, els plans s'han de sotmetre, també per un mes, al tràmit \nd'informació als ens locals compresos en l'àmbit territorial respectiu. \n3. Simultàniament al tràmit d'informació pública d'un pla director urbanístic, s'ha de sol·licitar un \ninforme als departaments interessats i als organismes afectats per raó de llurs competències sectorials, \nels quals l'han d'emetre en el termini d'un mes, llevat que una disposició n'autoritzi un de més llarg. \n4. Les persones físiques o jurídiques privades poden presentar propostes per a la formulació dels plans \ndirectors urbanístics a què fa referència l'article 56.1. g. A aquest efecte, la proposta ha d'incorporar els Portal Jurídic de Catalunya \n53\ndocuments següents: \na) La memòria justificativa de l'interès territorial de l'actuació i de la seva viabilitat tècnica i econòmica \natenent els usos existents o previstos en l'entorn. \nb) Els plànols d'emplaçament i delimitació de l'àmbit de l'actuació.",
 "doc_numbers": [
  "10209124"
 ],
 "query": "¿Quién tiene la competencia para aprobar definitivamente los planes directores urbanísticos?"
}