{
 "context": "LLEI 18/2017, de l'1 d'agost, de comerç, serveis i fires.\nindústria gastronòmica;regulació de l'horari de treball;regió turística;modificació de la llei;sanció administrativa;distribució comercial;horari comercial;termini del pagament;llicència comercial;control administratiu;prestació de serveis;manifestació comercial;dia festiu;artesanat;excedent de producció;producte defectuós;venda\n\nArticle 2 Portal Jurídic de Catalunya \n8\nFinalitats \nLes finalitats d'aquesta llei són: \na) Simplificar la regulació i la reducció de càrregues administratives dels operadors, els quals s'han de \nregir per una lliure i lleial competència, que ha de permetre a tots els ciutadans l'accés a béns i serveis, i \nevitar de manera adequada les externalitats negatives de l'activitat econòmica. \nb) Establir els mecanismes per a fomentar la professionalització de l'activitat comercial i la prestació de \nserveis. \nc)Afavorir la cohesió social, ambiental, econòmica i institucional com a base d'un model d'economia \ncircular i sostenible que permeti de recuperar tots els recursos de manera eficient, garanteixi \nl'aprovisionament, la diversitat de l'oferta i les condicions bàsiques per a la lliure i lleial competència, i \nconfiguri un model de pobles, ciutats i barris que ofereixi les mateixes possibilitats per a tots els \nciutadans i tots els sectors socials. \nd) Vetllar pel respecte dels drets i els interessos dels consumidors i els usuaris. \ne) Promoure la igualtat d'oportunitats i la formació tècnica i professional dels comerciants i els \ntreballadors del sector comercial, i també el respecte dels drets laborals en general, i específicament les \nnormes en matèria de prevenció de riscos laborals.",
 "doc_numbers": [
  "17213109"
 ],
 "query": "Quines són les finalitats d'aquesta llei?"
}