{
 "context": "LLEI 10/2019, del 23 de desembre, de ports i de transport en aigües marítimes i continentals.\nfixació de preus;litoral;política portuària;sanció administrativa;transport marítim;tarifació de la infraestructura;port pesquer;autorització de transport\n\nArticle 89 Portal Jurídic de Catalunya \n48\nConcepte, classes i règim jurídic dels serveis portuaris \n1. Són serveis portuaris les prestacions que s'ofereixen al públic per a satisfer les necessitats marítimes i \nportuàries mínimes per a un funcionament adequat. \n2. Els serveis portuaris es classifiquen en generals i específics. \n3. Els serveis portuaris generals són de titularitat pública i comprenen les operacions següents: \na) La inspecció, l'ordenació i el control del tràfic de vaixells, mercaderies, persones, equipatges, vehicles i \nconductors a la zona de servei. \nb) La conservació i el manteniment de les aigües, les infraestructures i les superestructures portuàries \nde la zona de servei. \nc) La seguretat i la vigilància dels espais comuns de la zona de servei, i també la prevenció d'incendis i la \nprevenció i el control d'emergències a la zona, sens perjudici de les competències que corresponguin a \naltres administracions públiques. \nd) La instal·lació i el manteniment de senyals, balises i altres ajudes a la navegació que serveixin \nd'aproximació i accés del vaixell o les embarcacions al port, i també llur abalisament interior. \ne) La neteja de les aigües i dels espais terrestres comuns de la zona de servei i l'enllumenat dels espais \ncomuns d'aquesta mateixa zona. \nf) La recollida de residus a la zona de serveis, sens perjudici de les competències d'altres administracions \npúbliques.",
 "doc_numbers": [
  "19357090"
 ],
 "query": "Quines són les operacions que comprenen els serveis portuaris generals?"
}