{
 "context": "DECRET 436/1983, de 6 d'octubre, de desplegament de la Llei 12/83, de 14 de juliol, assignant competències als diferents òrgans de la Generalitat. \nservei social;repartiment de competències\n\nArticle sisè \n1. El Servei de Tresoreria de les Entitats Gestores estarà a càrrec de la Tresoreria General de la \nGeneralitat, les funcions de la qual han estat assumides per la Subdirecció General del Tresor, en virtut \ndel Decret 209/1983, d'1 de juny.  \n2. De conformitat amb l'article cinquè del Decret 209/1983, d'1 de juny, el Servei de Tresoreria de la \nSeguretat Social, adscrit orgànicament al Departament de Sanitat i Seguretat Social i funcionalment \ndependent del Departament d'Economia i Finances, té com a missió el pagament de les obligacions i la \nrecepció dels ingressos relatius a la Seguretat Social, així com la gestió dels comptes corresponents a les \noperacions anteriors.  \n3. En l'exercici de les seves funcions, la Subdirecció General del Tresor haurà de comptabilitzar \nseparadament de la resta de recursos que administri els fons procedents de la Seguretat Social.  \nAixí mateix, si s'escau, els rendiments provinents de la seva col·locació en les entitats financeres s'han de \ncomptabilitzar també separadament i s'han d'aplicar específicament a finançar els crèdits pressupostaris \nafectats a la Seguretat Social, mitjançant transferències d'aquests fons a aquelles partides \npressupostàries.",
 "doc_numbers": [
  "3473-83"
 ],
 "query": "Quines funcions corresponen a la persona que ocupi la tresoreria en una entitat gestora que creï aquesta figura?"
}