{
 "context": "LLEI 4/2017, del 28 de març, de pressupostos de la Generalitat de Catalunya per al 2017.\npolítica pressupostària;administració regional;pressupost regional\n\nArticle 33 \nRequisits per a la determinació o modificació de retribucions del personal laboral i del personal directiu \n1.Per a determinar o modificar les condicions de treball amb impacte econòmic del personal laboral dels \nens a què fa referència l'article 23, llevat del personal d'universitats públiques i del personal directiu \nregulat per la disposició addicional vint-i-unena de la Llei 2/2014, del 27 de gener, de mesures fiscals, \nadministratives, financeres i del sector públic, cal l'informe favorable conjunt del departament \ncompetent en matèria de funció pública i del departament competent en matèria de pressupostos. \nL'informe s'ha d'emetre d'acord amb els criteris següents: \na)Es considera determinació o modificació de les condicions de treball amb impacte econòmic la \nsignatura de convenis col·lectius, les adhesions o les extensions d'aquests convenis, l'aplicació dels \npactes que modifiquin les condicions del personal laboral i la fixació de retribucions mitjançant un \ncontracte individual, si no són regulades amb un conveni col·lectiu. \nb)A l'efecte de l'emissió de l'informe corresponent, els departaments, les entitats autònomes i les altres \nentitats del sector públic han de trametre el projecte de pacte o millora de conveni, la proposta \nindividual o el projecte de conveni, abans que sigui signat, acompanyat d'una memòria amb la valoració \nde tots els aspectes econòmics i llur incidència en exercicis futurs.",
 "doc_numbers": [
  "17087107"
 ],
 "query": "Quines són les condicions per a la determinació o modificació de les condicions de treball amb impacte econòmic del personal laboral?"
}