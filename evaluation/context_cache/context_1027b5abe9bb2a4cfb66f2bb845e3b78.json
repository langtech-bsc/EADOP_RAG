{
 "context": "LLEI 14/2000, de 29 de desembre, de pressupostos de la Generalitat de Catalunya per al 2001\npressupost regional\n\n2. Les pagues extraordinàries s'han d'acreditar els mesos de juny i desembre i, d'acord amb la situació i \nels drets del funcionari o funcionària, els dies 1 de juny i 1 de desembre, excepte en els casos següents:  \na) Quan el temps de serveis prestats sigui inferior a la totalitat del període corresponent a una paga \nextraordinària, aquesta paga s'ha d'abonar proporcionalment al temps de serveis efectivament prestats. \nQuan la jornada de treball, durant els sis mesos immediatament anteriors als mesos de juny o \ndesembre, sigui de jornada reduïda, l'import de la paga extraordinària ha de tenir la corresponent \nreducció.  \nb) Per als funcionaris en servei actiu amb llicència sense dret a retribució, la paga extraordinària s'ha \nd'acreditar els mesos de juny i desembre, però amb la quantia proporcional al temps de serveis prestats \nen el període corresponent a cadascuna de les pagues.  \nc) En el cas de cessament en el servei actiu, la paga extraordinària s'ha d'acreditar el dia del cessament \namb referència a la situació i els drets del funcionari o funcionària en aquella data, però \nproporcionalment al temps de serveis efectivament prestats.  \nd) Quan el cessament del servei actiu sigui per jubilació, per mort o per retir i es donin les \ncircumstàncies especificades en el darrer punt de la lletra c de l'apartat 1, també s'ha de considerar, \nquant a la paga extraordinària, com a mes complet.",
 "doc_numbers": [
  "00363111"
 ],
 "query": "Quan s'han d'acreditar les pagues extraordinàries als funcionaris?"
}