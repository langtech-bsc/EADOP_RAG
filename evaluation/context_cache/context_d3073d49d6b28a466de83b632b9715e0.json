{
 "context": "LLEI 19/2014, del 29 de desembre, de transparència, accés a la informació pública i bon govern.\npublicitat de comptes;democratització;responsabilitat administrativa;universitat;accés a la informació;administració regional;dret a la informació;relació administració-administrat;transparència administrativa;transparència del procés decisori;simplificació legislativa;servei d'interès general;administració local;governança;societat civil (moviments d'opinió);institució pública;registre jurídic\n\nArticle 59 \nSistemes de gestió de la qualitat dels serveis públics \n1. L'Administració pública ha de garantir que els serveis de la seva competència es presten en unes \ncondicions mínimes i raonables de qualitat, i ha d'incloure cartes de servei en el marc regulador dels \nserveis públics finalistes que gestiona directament. \n2. En el cas dels serveis que es presten mitjançant xarxes, es poden aprovar cartes base dels serveis que \nfixin els estàndards mínims de qualitat de servei comuns a tots els centres que la integren. Als efectes \nd'aquesta llei, s'entén per xarxa  el conjunt de dues o més unitats que presten un mateix servei en règim \nde descentralització funcional o desconcentració. \n3. L'existència de cartes base no exclou que es puguin aprovar cartes pròpies d'un centre o d'alguns \ncentres de la xarxa amb la finalitat de declarar estàndards de qualitat més exigents que els establerts en \nla carta base. \n4. Les cartes de servei han tenir, com a mínim, el contingut següent: \na) L'organització del servei. \nb) La identificació dels responsables de la gestió. \nc) La relació de serveis que es presten. \nd) Els estàndards mínims de qualitat del servei desglossats, si escau, per categories de prestacions, i els \nindicadors per a avaluar-ne l'aplicació. \ne) Les condicions d'accés al serveis. \nf) Les mesures de reparació o correcció en cas d'incompliment dels estàndards mínims establerts a les \ncartes. \ng) Els drets i deures dels usuaris.",
 "doc_numbers": [
  "14364076"
 ],
 "query": "Quines són les condicions mínimes de qualitat que l'Administració pública ha de garantir en els serveis de la seva competència?"
}