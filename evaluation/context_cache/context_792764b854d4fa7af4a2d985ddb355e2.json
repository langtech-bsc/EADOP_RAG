{
 "context": "DECRET LEGISLATIU 3/2002, de 24 de desembre, pel qual s'aprova el Text refós de la Llei de finances públiques de Catalunya.\nhisenda pública\n\npagament de deutes derivats de la participació dels usuaris en el finançament de les prestacions de serveis \nsocials \n1. Les persones físiques que tinguin la condició de beneficiàries de les prestacions del sistema públic de \nserveis socials, inclosa la renda garantida de ciutadania, que estiguin obligades a retornar cobraments \nindeguts per aquest concepte i les que estiguin obligades al copagament poden retornar les quantitats \npercebudes indegudament, o les impagades, sense cap tipus de recàrrec ni meritació d'interessos, ni en \nel reintegrament del deute principal ni en el fraccionament. En el cas que el retorn sigui mitjançant Portal Jurídic de Catalunya \n54\nfraccionament, s'haurà de fer en un termini màxim de quaranta-vuit mesos, sense que hi pugui haver \nmeritació d'interessos ni cap tipus de recàrrec, excepte en cas d'incompliment del pagament de tres \nterminis consecutius, supòsit en què les quantitats que restin pendents de pagament meriten \ninteressos. \n2. Els deutes derivats de la participació dels usuaris en el finançament de les prestacions de serveis \nsocials no gratuïtes resten subjectes al règim de pagament que determina l'apartat 1. \n3. El que estableix aquesta disposició no és aplicable si l'obligació de retorn deriva de falsedat en les \ndades aportades relatives als ingressos dels beneficiaris o de la mala fe de la persona obligada al retorn.  \n \n4. Les formes de retorn dels cobraments indeguts i de copagament s'han d'ajustar a la normativa vigent",
 "doc_numbers": [
  "02357052"
 ],
 "query": "Quin és el termini màxim per retornar fraccionadament les quantitats percebudes indegudament?"
}