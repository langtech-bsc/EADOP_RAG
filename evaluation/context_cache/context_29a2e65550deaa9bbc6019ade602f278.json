{
 "context": "LLEI 17/2015, del 21 de juliol, d'igualtat efectiva de dones i homes.\nparticipació de la dona;modificació de la llei;igualtat home-dona;violència sexual;drets de la dona;igualtat de remuneració\n\nArticle 7 \nOrganització administrativa \n1. L'Administració de la Generalitat exerceix les competències objecte d'aquesta llei per mitjà de: \na) L'Institut Català de les Dones, que resta adscrit al departament competent en matèria d'igualtat i \nfeminismes. \nb) Els òrgans i els equips que cada departament assigni com a responsables de les polítiques d'igualtat \nefectiva de dones i homes i de l'aplicació de la transversalitat de la perspectiva de gènere, d'acord amb \nel que estableix l'article 8. \n2. Són òrgans consultius de l'Administració de la Generalitat en matèria de polítiques d’igualtat de \ngènere: \na) El Consell Nacional de les Dones de Catalunya, creat per l'article 6 de la Llei 11/1989, del 10 de juliol, \nde creació de l'Institut Català de la Dona. \nb) La Comissió Nacional per a una Intervenció Coordinada contra la Violència Masclista, creada per \nl'article 82 de la Llei 5/2008. \n3. Per a dur a terme les funcions en matèria de polítiques d’igualtat de gènere, l'Administració de la \nGeneralitat s'ha de dotar de: \na) Mecanismes interns de col·laboració i coordinació interdepartamental per a impulsar la transversalitat \nde gènere en l'àmbit de les matèries de la seva competència. \nb) Mecanismes de cooperació interinstitucional per a traslladar l'impuls de la transversalitat de la \nperspectiva de gènere a la resta d'administracions, agents socials i universitats. \nc) Mecanismes de control i sanció per a garantir el compliment de la Llei.",
 "doc_numbers": [
  "15202111"
 ],
 "query": "Quin òrgan és competent en matèria d'igualtat i feminismes?"
}