{
 "context": "LLEI 11/2014, del 10 d'octubre, per a garantir els drets de lesbianes, gais, bisexuals, transgèneres i intersexuals i per a eradicar l'homofòbia, la bifòbia i la transfòbia.\nmatrimoni;llibertat sexual;discriminació sexual;assetjament sexual;clàusula social;discriminació basada en l'orientació sexual;igualtat de tracte;unió lliure;unió civil;drets de les minories\n\nArticle 8 \nÒrgan coordinador de les polítiques LGBTI \n1. El Govern ha de disposar d’un òrgan que coordini l’execució de les polítiques LGBTI dels diversos \ndepartaments de la Generalitat. Aquest òrgan s’ha de dotar de mitjans personals i materials suficients. \n2. El Govern ha d’impulsar la planificació d’actuacions administratives en cada àmbit departamental. \nAquesta planificació ha d’incloure la fixació d’objectius, la programació d’actuacions, l’avaluació dels \nresultats obtinguts i la formulació de propostes de millorament de les polítiques LGBTI. \n3. Els departaments de la Generalitat han d’aplicar aquesta llei amb la col·laboració i la coordinació \nd’aquest òrgan. \n4. S’han d’establir, si escau, la col·laboració i la coordinació oportunes entre l’òrgan coordinador i el \nSíndic de Greuges, la Fiscalia i altres organismes que incideixin en l’àmbit de la no-discriminació. \n5. L’òrgan coordinador ha d’informar periòdicament el Parlament i el Consell Nacional de Lesbianes, \nGais, Bisexuals, Transgèneres i Intersexuals de l’impacte social d’aquesta llei.",
 "doc_numbers": [
  "14288042"
 ],
 "query": "Quin és l'òrgan que coordina l'execució de les polítiques LGBTI dels diversos departaments de la Generalitat?"
}