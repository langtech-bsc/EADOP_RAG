{
 "context": "LLEI 18/2020, del 28 de desembre, de facilitació de l'activitat econòmica.\nlluita contra incendis;control administratiu;reglamentació de la construcció;modificació de la llei;sanció administrativa;prevenció de riscs;urbanisme;relació administració-administrat;empresa naixent;administració local;ajuda a les empreses;fundació de l'empresa;seguretat dels edificis;activitat de l'empresa;activitat econòmica\n\nArticle 14 \nDirectori d’empreses, establiments i registres \n1. El Directori d’empreses, establiments i registres és l’instrument que fa possible la visió integral de la \ninformació que tenen les diferents administracions públiques a la qual fa referència l’article 13. \n2. El Directori d’empreses, establiments i registres ha de contenir les dades bàsiques sobre les activitats \neconòmiques i els establiments, a partir de l’identificador únic de l’establiment, i també les dades \nespecífiques recollides en els registres als quals està inscrit, de manera que es garanteixi la seguretat i el \nrendiment del sistema. També ha d’incorporar i consolidar les dades contingudes en els registres d’ajuts \nextraordinaris relacionats amb l’activitat econòmica i les dades obtingudes, si s’escau, en el tràmit \nd’inscripció prèvia establerts per la normativa aplicable, amb la finalitat que les persones interessades \naportin les dades una única vegada. \n3. Les administracions públiques han de facilitar la informació necessària per tal que el Directori \nd’empreses, establiments i registres estigui permanentment actualitzat. \n4. El Directori d’empreses, establiments i registres únicament té les funcions que determina aquest \narticle i, per tant, en cap cas no és un directori d’accés públic. \n \nSecció tercera \n Administracions públiques gestionades amb dades",
 "doc_numbers": [
  "20364040"
 ],
 "query": "Què és el Directori d’empreses, establiments i registres?"
}