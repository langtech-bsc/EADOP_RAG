{
 "context": "LLEI 17/2017, de l'1 d'agost, del Codi tributari de Catalunya i d'aprovació dels llibres primer, segon i tercer, relatius a l'Administració tributària de la Generalitat.\ndret fiscal;codi jurídic;administració fiscal\n\nArticle 212-5 \nEl Comitè Executiu \n1. El Comitè Executiu és presidit pel director de l'Agència, i és integrat pels titulars dels òrgans de \nl'Agència que es determinin reglamentàriament d'entre els que en formen l'estructura central i \nterritorial. Actua com a secretari el membre del Comitè o el funcionari que determini el director, si bé en \naquest darrer cas no té dret a vot. \n2. El president del Comitè Executiu pot decidir sobre l'assistència a les sessions del Comitè, amb veu \nperò sense vot, de persones que estiguin relacionades amb els assumptes objecte de debat. \n3. Les funcions del Comitè Executiu són: \na) Elaborar l'avantprojecte del programa d'actuació. \nb) Aprovar i fer el seguiment de les línies de treball fixades en el programa d'actuació, que inclou els \nprincipals objectius de l'Agència, els quals es fonamenten en la millora de l'eficàcia i l'eficiència en el \nfuncionament, tant pel que fa al control tributari com a l'atenció ciutadana. \nc) Proposar els programes de contractació i d'inversions. \nd) Proposar mesures que afectin l'organització dels serveis centrals i territorials, i fer-ne el seguiment de Portal Jurídic de Catalunya \n27\nl'execució. \ne) Executar els acords de la Junta de Govern, llevat dels que corresponen al director. \nf) Assessorar sobre els projectes i les decisions que determini el president, la Junta de Govern o el \ndirector. \ng) Complir les que li delegui la Junta de Govern. \nh) Complir les que li atribueixi el reglament de règim interior.",
 "doc_numbers": [
  "17214029"
 ],
 "query": "Quines són les funcions del Comitè Executiu de l'Agència Tributària de Catalunya?"
}