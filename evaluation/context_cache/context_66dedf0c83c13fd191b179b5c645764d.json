{
 "context": "LLEI 15/2020, del 22 de desembre, de les àrees de promoció econòmica urbana.\ncooperació interempresarial;política comercial;modificació de la llei;sanció administrativa;venda amb rebaixa;beguda alcohòlica;horari comercial;relació administració-administrat;administració local;concentració econòmica;partenariat públic-privat;acord administració-societat;autorització de venda;concentració industrial;polígon industrial\n\nArticle 4 \nFuncions de les entitats gestores de les àrees de promoció econòmica urbana \n1. Les funcions de l’entitat gestora d’una àrea de promoció econòmica urbana són determinades pel pla \nd’actuació. \n2. El pla d’actuació ha d’establir, com a mínim, alguna de les funcions següents: \na) L’impuls de l’activació urbana, turística, comercial o industrial. \nb) L’organització d’esdeveniments, d’activitats de dinamització i publicitat i d’espectacles. \nc) La captació d’inversions per a millorar el mix comercial i reduir el nombre de locals buits. \nd) La realització d’activitats per a reforçar la responsabilitat social empresarial. \ne) El millorament de la neteja, la senyalització, la decoració i la il·luminació amb actuacions \nsuplementàries. \nf) El desenvolupament de la gestió compartida de serveis per als membres de l’àrea de promoció \neconòmica urbana, com la logística o la digitalització. \ng) La formació per al desenvolupament de les activitats. \nh) El reforçament de la seguretat dels espais públics i dels establiments i locals de l’àrea de promoció \neconòmica urbana. \ni) Altres funcions que tinguin com a objectiu millorar i revitalitzar l’entorn urbà delimitat per l’àrea. \n3. Aquestes funcions no poden substituir ni reduir, en cap cas, els serveis municipals que presta \nl’ajuntament. \n4. L’entitat gestora de l’àrea de promoció econòmica urbana no pot exercir potestats públiques que \nimpliquin l’exercici d’autoritat. \n \nCapítol II",
 "doc_numbers": [
  "20357122"
 ],
 "query": "Quines funcions ha d'establir el pla d'actuació d'una àrea de promoció econòmica urbana?"
}