{
 "context": "DECRET LEGISLATIU 1/2008, d'11 de març, pel qual s'aprova el Text refós de la Llei de caixes d'estalvis de Catalunya.\ncaixa d'estalvis;registre jurídic\n\nArticle 61 \nRègim de les fundacions especials \n1. Les fundacions especials resultants de la transformació, forçosa o voluntària, de caixes d’estalvis, \nd’acord amb el que estableix l’article 9 ter, es regeixen pel que estableix aquest capítol i, en allò que no \nhi sigui incompatible, pel que estableix el llibre tercer del Codi civil de Catalunya, relatiu a les persones \njurídiques.  \n2. L’objecte de les fundacions especials, d’acord amb el que disposin llurs estatuts, és l’administració dels \nfons per a obra social, que inclouen els rendiments que obtinguin de les entitats financeres en què \nparticipen i les altres transferències que rebin. Els rendiments d’aquests fons s’han de dedicar a l’obra \nsocial.  \n3. En el moment de la transformació de la caixa d’estalvis en fundació especial, el patrimoni d’aquesta \ninclou els actius de la caixa d’estalvis, que comprenen la titularitat de les accions de les entitats \nfinanceres per mitjà de les quals ha exercit indirectament la seva activitat i, en tot cas, els altres actius \nafectats directament o indirectament a l’obra social.  \n4. Amb autorització de l’òrgan de control, es poden aportar com a fons especial, afecte al manteniment \nde les despeses ordinàries de l’obra social de la caixa d’estalvis, diners o béns que cobreixin l’import \nd’aquestes fins als tres anys posteriors a la transformació en fundació especial.",
 "doc_numbers": [
  "08051022"
 ],
 "query": "Què passa amb el fons especial de les fundacions especials que no s'han exhaurit després de tres anys?"
}